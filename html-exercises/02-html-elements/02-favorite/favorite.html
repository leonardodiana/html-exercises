<!DOCTYPE html>
<html lang="it"> 
<head>
     <meta charset="utf-8">
    <title>Favorite</title>
    <meta name="description" content="Preferito">
    <meta name="author" content="Leonardo">
</head>
<body>
<h1>Ippopotamo &#9730;</h1>
<h3>Origine del nome &#9785;</h3>
<p>Il nome generico Hippopotamus (da cui l'italiano ippopotamo) è una forma <b>latinizzata</b> dal greco antico: ἱπποπόταμος, hippopótamos («cavallo di fiume»), composto dal greco antico:
     ἵππος, híppos, «cavallo» e ποταμός, pótamos, «fiume». <br>Il nome specifico amphibius è una forma latinizzata dal greco antico: ἀμφίβιος, amphíbios
      («che vive una doppia vita»).</p>
<h3>Evoluzione e storia &#9731;</h3>
<p>Gli studi più recenti sulle origini degli <i>ippopotamidi</i> suggeriscono che ippopotami e cetacei condividano un antenato comune semi-acquatico
     che si sarebbe differenziato dagli altri <b>Artiodattili</b> circa 60 milioni di anni fa, per poi dar vita, circa 54 milioni di anni fa, a due branche distinte,
      da una delle quali si evolsero i cetacei, probabilmente a partire dalla proto-balena Pakicetus e da altri Archaeoceti.<br>
    Su tali basi gli ippopotami avrebbero maggiori affinità con le balene di quante non ne abbiano con gli altri artiodattili.</p>
<h3>Caratteristiche &#9742;</h3>
<p>L'ippopotamo ha un aspetto tozzo: le zampe sono corte, la testa è grande e prominente, proporzionata al grosso corpo glabro e di forma cilindrica.
     Nonostante la mole e la curiosa struttura corporea, questo animale è però piuttosto agile. <br>In caso di necessità può caricare – o scappare – 
     a circa 40 km/h. <b>Quando esce dall'acqua,</b> sa inerpicarsi facilmente anche su <em>sponde ripide con l'aiuto delle pur corte zampe.</em> La sua goffa andatura è 
     la conseguenza di un adattamento improntato alla vita acquatica. <br>La conformazione della testa è perfetta per consentire all'ippopotamo di 
     restare immerso a lungo: <strong>i grandi occhi, le narici e le orecchie, piccole e mobili,sono situati nella parte superiore del muso e si trovano
      sullo stesso piano (spesso restano le sole parti visibili).</strong> Quando si immerge,
      le narici e le orecchie si chiudono.</p>
<h3>Dieta ed alimentazione &#9992;</h3>
<p>L'ippopotamo mangia poco in proporzione al suo peso corporeo. <b>La razione quotidiana di cibo, 40 chilogrammi di erba fresca,</b> è pari all'1-1,5 per cento del suo peso,
    mentre per tutti gli altri ungulati (o animali con gli zoccoli) il fabbisogno giornaliero di alimenti corrisponde al 2,5 per cento del peso. <br>Salvo in casi particolari,
    le zone di pascolo si trovano in media tra 2,8 e 3,2 chilometri di distanza da un punto d'acqua, ma in caso di carestia l'ippopotamo può spingersi fino a dieci chilometri,
    da solo o aggregandosi in piccoli gruppi; durante la stagione secca, questo mammifero è anche capace di digiunare per lungo tempo. <br>È stato documentato che in caso di 
    penuria di cibo l'ippopotamo si può comportare da carnivoro spazzino o addirittura da cannibale.</p>
</body>








</html>